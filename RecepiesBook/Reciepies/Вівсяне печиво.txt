Інгредієнти, які необхідні для приготування печива:
вівсяні пластівці (швидкого приготування) – 100 г
борошно – 100 г
олія – 40 г
апельсиновий фреш – 50 мл
цукор – 50 г
розпушувач – 5 г
чорний шоколад – 50 г
цедра  одного апельсина 
сіль
Спосіб приготування:

Перебиваємо вівсяні пластівці з борошном в кавомолці або комбайні з ножами до стану грубого борошна. Додаємо цедру апельсина, сіль, розпушувач і цукор. Шоколад топимо в мікрохвильовці або на паровій бані, з'єднуємо з олією, додаємо теплий апельсиновий фреш.
Змішуємо сухі інгредієнти з мокрими. Руки змащуємо олією, формуємо кульки розміром з великий волоський горіх. Викладаємо на пергамент, трохи придавлюємо, випікаємо при температурі 170°C протягом 15-18 хвилин. Печиво готове!
Наостанок хочеться додати, що рецептів на рослинній основі безліч і всі вони корисні, смачні та поживні. 