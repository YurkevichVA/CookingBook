Інгредієнти необхідні для приготування гарбузового супу:
печений гарбуз – 600 г
ріпчаста цибуля – 50 г
оливкова олія – ​​30 г
очищені від шкірки томати – 600 г
жовта паста карі – 20 г
гарбузове насіння – невеличка жменя
гарбузова олія
Спосіб приготування:

Очищаємо гарбуз і нарізаємо на довільні шматочки. Поливаємо оливковою олією, посипаємо сіллю і запікаємо під фольгою в духовці 25 хвилин за температури 200°С. Томати опускаємо в гарячу воду на 25 секунд і відразу ж кладемо у воду з льодом. Завдяки цьому у нас легко зніметься з них шкірка. Ріжемо довільно цибулю, обсмажуємо її до легкого рум'яного кольору на середньому вогні. Туди ж відправляємо вже нарізані томати й тушкуємо ще 10–15 хвилин.
До цього часу гарбуз вже готовий. Змішуємо його з готовими томатами, додаємо трохи пасти карі й збиваємо блендером до однорідної маси. За потреби можна додати овочевий бульйон, або просто води. Доводимо до смаку сіллю і карі. Подаємо гарячим,  поливаючи гарбузовою олією і посипаючи трохи підсушеним гарбузовим насінням. Гарбузовий суп готовий!

