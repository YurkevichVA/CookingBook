Інгредієнти (на 8 і більше осіб):
нут – 200 г
морква невелика – 2 шт
часник –  4 зубчики
білокачанна капуста   – 250 г
буряк  –  20 г
морква – 20 г
оливкова олія – 40 мл
вода – 160 г
яблучний оцет –  35 мл
тахіна (кунжутна паста) – 1 ст. л
соєвий соус – 2 ст. л
сік лимонний – 0.5 ч.л
мелений коріандр  – велика щіпка
куркума, сушений імбир – дві великі щіпки
цукор – 25 г
чорний мелений перець, сіль до смаку

Спосіб приготування:
Підготовку до приготування цієї страви варто почати заздалегідь — мінімум за три дні. Спочатку готуємо маринад для капусти. Кип'ячену воду змішуємо з сіллю і цукром, коли вони повністю розчиняться, додаємо оцет. Чекаємо поки маринад повністю охолоне.
Капусту розділяємо на листочки й розрізаємо на квадратики приблизно на 4 см. Моркву і буряк очищаємо від шкірки та нарізаємо довгою соломкою, часник — тонкими пластинами. Підготовлені інгредієнти укладаємо в маленьку баночку шарами: спочатку капусту, потім буряк, морква і часник. Шари повторюємо, поки банка не заповниться. Заливаємо інгредієнти маринадом, накриваємо кришкою і залишаємо при кімнатній температурі на 48 годин. Потім відправляємо салат в холодильник ще на добу.
Нут промиваємо і замочуємо в холодній воді на ніч (не менше ніж на 6 годин). Варимо до м'якості, але стежимо, щоб він не розварився. Відвар не варто виливати відразу, він може стати в пригоді. Дві морквини чистимо і відварюємо в підсоленій воді до м'якого стану. Часник миємо, зрізаємо верхню частину ножем і загортаємо в фольгу. Запікаємо 20 хвилин при температурі 120°С.
У блендері перебиваємо відварену моркву і нут (невелику кількість горошин залишаємо для декору). Додаємо оливкову і соняшникову олію, часник, коріандр, куркуму, імбир, лимонний сік. соєвий соус і тахіну. Збиваємо овочі ще раз. Хумус повинен бути гладким, але не дуже густим. Його консистенцію можна скорегувати невеликою кількістю відвару нуту, що залишився.
Викладаємо хумус на тарілку, прикрашаємо капустою, горошинами відвареного нуту, смаженим кунжутом і зеленню, подаємо разом з хлібцями. Закуска готова!