Інгредієнти необхідні для приготування рататую:
молодий баклажан – 1 шт
цукіні або кабачок – 1 шт
болгарський перець – 0,5 шт
біла цибуля – 0,5 шт
томати (консервовані у власному соку) – 0,5 банки
чебрець свіжий – кілька гілочок
часник – 1-2 зубчики
цибуля шалот – 1 шт (можна замінити половиною червоної цибулі)
базилік – пару гілочок
оливкова олія – ​​50 мл
стебло селери –  1 шт
перець червоний гострий (сухий), перець чорний, сіль –  до смаку
цукор – 1 ч. л

Спосіб приготування:
Нарізаємо баклажан, цукіні, болгарський перець і білу цибулю тонкими пластинами, або кружечками. Замочуємо овочі в холодній підсоленій воді на 30-40 хвилин (прибравши в холодильник). Так вони будуть соковитішими. Просушуємо овочі й формуємо заготовку. Перекладаємо пласти овочів один за одним, постійно чергуючи. Додаємо листя базиліка.
Томати у власному соку, чебрець, часник, селера, шалот і оливкову олію перебиваємо блендером до однорідності. У рідку суміш додаємо гострий перець, чорний перець, сіль і цукор. Доводимо до смаку.
Ставимо овочі в духовку (поки без рідкої суміші) й підпікаємо на 180°С близько 10-12 хвилин. Потім дістаємо форму, заливаємо томатною сумішшю і відправляємо в духовку ще на 20-25 хвилин, на тому ж режимі. І вуаля, Рататуй готовий!

